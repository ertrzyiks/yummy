---
title: Szarlotka
date: 2018/4/21 12:11:00
required_time: 150min
category:
 - ciasta
tags:
 - jabłecznik
featured_image: /content/ciasta/szarlotka.jpg
---

Jak pyszna widać po minach ludzi jedzących - i zawsze wychodzi!

<!-- more -->

## Lista zakupów

### Ciasto
- 250g mąki ziemniaczanej
- 200g mąki zwykłej
- 250g margaryny
- 120g cukru
- 2 jajka
- łyżeczka proszku do pieczenia

### Owoce
- 1.5kg jabłek, najlepiej kwaśnych
- opcjonalnie cynamon

## Przygotowanie

Jabłka obrać, pociąć w plasterki i wrzucić do garnka, zalewając niedużą ilością wody. Można dodać cynamonu do smaku.
Gotować do miękkości, ewentualnie do rozpadnięcia - według uznania i preferencji.

### Ciasto

Mąki połączyć z proszkiem do pieczenia. Mąkę zwykłą można przesiać. Dodać jajka i wymieszać.
Dodać cukier i miękki tłuszcz. Zagnieść ciasto na gładką masę. Może się delikatnie kleić do rąk.

Piekarnik nagrzać do 180 stopni.
Formę wyłożyć papierem do pieczenia.

Z ciasta oderwać kawałek na górną część ciasta. Resztę ciasta wyłożyć równomiernie do formy.
Piec przez 45min.

### Owoce

Wyłożyć owoce na podpieczone ciasto.
Na górze w zależności od fantazji (czy też pory roku) można uformować resztą ciasta dowolny wzorek.
My proponujemy klasycznie: kratkę dobrą na każdą porę, lub gwiazdki (wycinane foremką) jako specjalność na święta.

Ciasto piec jeszcze przez ok. 30 min.
