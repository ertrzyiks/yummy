---
title: Węgierska zupa gulaszowa
date: '2019-03-18T13:40:00Z'
required_time: 60min
category:
 - zupy
tags:
 - wegetariańskie
 - węgierskie
featured_image: ./cover.jpg
---

Mocno warzywna z indyjską nutą

<!---- splitter ---->

## Lista zakupów
- 4 średnie marchewki
- 2 średnie pietruszki
- 2 gałęzie selera naciowego
- 1 czerwona papryka
- 4 średnie pomidory
- 8 małych ziemniaków
- 3 duże cebule
- 5 ząbków czosnku
- 1,5 łyżeczki słodkiej papryki
- 1 pełna łyżeczka kminu rzymskiego
- 3 liście laurowe
- 2 łyżeczki soli
- olej kokosowy do smażenia

<!---- splitter ---->

## Przygotowanie

Cebulę i czosnek poszatkować na drobne kawałki i zeszklić na oleju kokosowym.

Wszystkie warzywa pociąć w drobną kostkę. Wrzucić do garnka wszystkie poza pomidorami, dodać także cebulkę.
Dodać przyprawy, zalać ok 2,5-3 litrami wody i wstawić do gotowania.

Po ok. 10 min od zagotowania dorzucić pomidory.
Całość gotować jeszcze przez 30 min.

Kmin rzymski nadaje zupie posmak indyjskich potraw jak Tikka Masala i jednocześnie sprawia, że warzywna jednak smakuje zupełnie inaczej. Pierwszego dnia ten posmak może być szczególnie zauważalny, zwłaszcza jeżeli podajemy zupę zaraz po ugotowaniu. Na drugi dzień zupa robi się dużo bardziej zbalansowana, zachowując jednak swój ciekawy, indywidualny charakter.
