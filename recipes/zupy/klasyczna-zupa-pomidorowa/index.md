---
title: Klasyczna zupa pomidorowa
date: '2018-04-10T20:38:00Z'
required_time: 60min
tags:
 - pomidory
 - włoskie
 - polskie
 - wegetariańskie
---

Mocno pomidorowa zupa, podpatrzona we włoskiej knajpie

<!---- splitter ---->

## Lista zakupów

 - 1kg pomidorów
 - cebula
 - 3 duże marchewki
 - pietruszka
 - przecier pomidorowy
 - pół małego kubka śmietany 18%
 - ser mozarella
 - makaron
 - 1 łyżeczka masła
 - sól, pieprz, bazylia

### Opcjonalne tarte ciasto
- 2 jajka
- odpowiednia ilość mąki

<!---- splitter ---->

## Przygotowanie
Marchewki i pietruszkę obrać, pokroić w plastry. Wrzucić do garnka z pociętymi na drobne kawałki pomidorami i solą.
Cebulę przekroić na 4 cześci i dorzucić do reszty warzyw. Dolać trochę wody i gotować ok. 30 minut.

Po tym czasie wyłowić cebulę i zblendować zawartość garnka. Jeśli pomidory miały mniej smaku, dolać przecieru. Przyprawić pieprzem i bazylią.
Całość gotwać ok 10 minut z dodatkiem masła.
Śmietanę wlać do kubka, dodać trochę zupy i wymieszać. Wlać do garnka, zamieszać i zagotować.

Makaron ugotować osobno (badź też w zupie bezpośrednio przed podaniem), zgodnie z instrukcją na opakowaniu.
Do miski z gorącą zupą dodać pokrojony ser mozarella.

Alternatywnie do makaronu można przygotować tarte ciasto.
W tym celu formujemy ciasto z jajek i mąki tak, aby było ono suche - tak, że ledwie trzyma się razem. Takie ciasto trzemy na tarce o dużych oczkach.

Tarte ciasto wrzucamy do gotującej się zupy i od ponownego zagotowania dajemy mu ok. 4 minuty na ugotowanie.
