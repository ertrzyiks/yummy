---
title: Owoce pod kruszonką
date: '2019-03-12T20:11:00Z'
required_time: 60min
category:
 - desery
tags:
 - kruche
 - owocowe
 - ciasta
---

Szybka alternatywa dla tradycyjnych ciast, która zawsze wychodzi.

<!---- splitter ---->

## Lista zakupów

### Ciasto
- 200g mąki pszennej
- 100g zimnego masła
- 100g cukru pudru

### Reszta
- 4-5 jabłek, najlepiej kwaśnych
- opcjonalnie cynamon
- garść pokrojonych na 1/4 orzechów pekan

<!---- splitter ---->

## Przygotowanie

Jabłka obrać i pokroić w plasterki.
Można użyć innych owoców, jeżeli są dostępne, np. śliwek lub truskawek.

### Kruszonka
Zimne (!) masło drobno posiekać nożem (uwaga: nie ucieramy masła rękami, gdyż zrobi się ciepłe i nie nada się do stworzenia kruchego ciasta).

Po posiekaniu rozetrzeć masło z mąką i cukrem, tak aby powstały okruchy ciasta.

Dla uzyskania bezglutenowej wersji ciasta można użyć kombinacji mąki owsianej i kukurydzianej (po połowie) zamiast mąki pszennej.

### Całość

Piekarnik nagrzać do 180 stopni.
Blachę wyłożyć papierem do pieczenia.

Na spodzie ułożyć plasterki jabłek (można wysypać z miski i rozprowadzić łyżką, nie muszą być równomiernie). Posypać delikatnie cynamonem oraz orzechami pekan.
Na to równomiernie wyłożyć kruszonkę.

Piec 20-25 min, kruszonka powinna się ładnie przyrumienić.
