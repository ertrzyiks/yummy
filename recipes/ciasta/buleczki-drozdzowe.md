---
title: Bułeczki drożdżowe
date: '2018-05-26T15:30:00Z'
required_time: 120min
category:
 - ciasta
tags:
 - drożdżowe
featured_image: ./buleczki-drozdzowe.jpg
---

Puszyste i okrągłe, jeśli dobrze zwiniesz.

<!-- more -->

## Lista zakupów

### Ciasto
 - 500g mąki pszennej
 - 25g świeżych drożdży
 - 2 łyżki cukru
 - 250ml mleka
 - 2 jajka
 - 80g masła
 - 30g cukru pudru

### Nadzienie
 - nutella
 - powidła śliwkowe
 - marmolada
 - winogrono, banan lub inny owoc


## Przygotowanie

Do miski pokruszyć drożdże, dodać 2 łyżki cukru, zalać letnim(!) mlekiem i zamieszać.
Przykryć szmatką i odczekać 10 minut.

Mąkę przesiać, dodać cukier puder, przestygnięte, roztopione masło i jedno jajko.
Dodać wyrośnięte drożdże. Całość dobrze wymieszać, porządnie ugniatać rękami przez 10 minut.
Przykryte szmatką odstawić do wyrośnięcia na godzinę.

Przygotować blachę i wyłożyć papierem do pieczenia.

Po odczekaniu ciasto lekko zagnieść, odrywać po kawałku i rozwałkować na grubość 5mm.
Odwróconą szklanką wycinać koła, rozgnieść w palcach, na środek nałożyć ulubione nadzienie
(ok 1 łyżeczkę) i zlepić. Wykładać na papier do pieczenia zlepieniem do dołu. Nawet jeśli trochę
nadzienia wypłynie na tym etapie nie ma co się martwić - bułeczka wciąż wyrośnie i będzie pyszna.

Do osobnej miski wrzucić 1 jajko z 3 łyżkami mleka i rozmieszać. Tak przygotowaną glazurą posmarować
bułeczki. Dzięki temu wyjdą rumiane i pyszne.

Bułeczki piec w 180 stopniach przez 22 minuty, grzanie góra-dół.

Po wyjęciu posypać cukrem pudrem.
