---
title: Pizza a'la Artur
date: '2018-04-22T11:57:00Z'
required_time: 120min
category:
 - obiady
tags:
 - włoskie
 - drożdżowe
 - ser
featured_image: ../../content/obiady/pizza-a-la-artur.jpg
---

Epizzkie danie.

<!-- more -->

## Lista zakupów

### Ciasto

- 25g drożdży świeżych
- 1 łyżka mleka
- letnia woda przegotowana
- 2,5 szklanki + 1 łyżka mąki pszennej
- 6 łyżek oliwy
- 1 jajko
- sól, cukier, pieprz
- oregano, bazylii

### Dodatki

- 400g pieczarek
- 100g schabu w plastrach
- 2 nieduże papryki (czerwona i pomarańczowa)
- 2 duże pomidory
- kulka mozzarelli
- 250g sera żółtego
- 200g przecieru pomidorowego
- mała puszka kukurydzy
- mała puszka groszku

## Przygotowanie

Pieczarki obrać, pokroić w talarki. Wrzucić na patelnię z odrobiną wody. Gdy zmiękną posypać pieprzem.
Po ok. 10 minutach gotowania, dodać soli i gotować jeszcze ok. 5 min aż do wysmażenia wody.

Drożdże w temperaturze pokojowej zalać łyżką mleka, łyżką letniej wody, dodać szczyptę (na końcu noża) soli i cukru oraz łyżkę mąki.
Wymieszać i odstawić pod szmatką na 15 min.

Zmieszać 2,5 szklanki mąki, 1 jajko, 6 łyżek oliwy. Dodać podrośnięte drożdże i ok. 0,5 szklanki letniej wody.
Dodać niecałą płaską łyżeczkę soli, trochę pieprzu, oregana i bazylii.
Ciasto wyrabiać na gładką elastyczną masę przez ok. 15 min. Po tym czasie zostawić do wyrośnięcia na 30 min pod szmatką.

Duża prostokątną formę wyłożyć papierem do pieczenia. Na nim rozłożyć ciasto, pozostawiając nieduże wałeczki na brzegach.
Posmarować przecierem pomidorowym. Na spód rozłożyć pokrojone w talarki pomidory. Posypać połową startego żółtego sera.
Na to rozłożyć wędlinę oraz pieczarki. Następnie dołożyć paprykę, groszek i kukurydzę.

Wstawić na 10 minut do piekarnika rozgrzanego do 200 stopni. Na górę dołożyć pokrojoną w plastry mozzarellę i zasypać dziury żółtym serem.
Piec następne 15 minut.
