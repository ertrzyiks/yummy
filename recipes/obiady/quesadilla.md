---
title: Quesadilla
date: '2018-05-03T18:38:00Z'
required_time: 120min
category:
 - obiady
tags:
 - kurczak
 - tortilla
 - meksykańskie
featured_image: ./quesadilla.jpg
---

Jedyna taka z pomidorową salsą.

<!-- more -->

## Lista zakupów

- filet z kurczaka (~400g)
- 1,5kg pomidorów
- 400ml przecieru pomidorowego
- 1 papryka czerwona
- 2 czerwone cebule
- puszka fasolki czerwonej
- puszka kukurydzy
- 0,5kg sera żółtego
- ok. 12 placków tortilli
- papryka ostra, sól, szczypta chili

## Przygotowanie

### Salsa

Kurczaka umyć, pokroić w kostkę i zamarynować w przyprawie złocistej na 15 min. Po tym czasie obsmażyć na oliwie do miękkości.

Pomidory pokroić na ósemki, zalać wodą, dodać sól i wstawić do gotowania.
Wsypać kukurydzę i fasolkę. Pokroić paprykę i cebule i dorzucić do garnka.
Po zagotowaniu dodać kurczaka. Doprawić ostrą papryką i szczyptą chili.

Po ok. 30 min gotowania dolać przecier pomidorowy.

Gotować długo i wytrwale, na koniec stale mieszając, do uzyskania dość stałej konsystencji, która nie będzie wylewać się z placków.

### Kompletowanie dania

Ser żółty potrzeć na tarce o dużych oczkach.

Na jeden placek rozłożyć wkoło brzegu trochę sera (do sklejania), posypać delikatnie też na środek.
Na część środkową wyłożyć trochę salsy - nie może jej być za dużo, bo placki nie będą się chciały trzymać razem.
Na salsę znów wyłożyć sera wkoło placka po brzegach i troszkę na środek.
Nałożyć drugą tortillę z góry.

Powtórzyć aż do wykończenia salsy. Ewentualnie skoczyć do sklepu po więcej sera, bo pewnie zabraknie.

Placek nałożyć na rozgrzaną patelnię i pozostawić do podpieczenia, obracając go wkoło na patelni co jakiś czas.
Odwrócić placek na drugą stronę. Można w tym celu posłużyć się dwutalerzykowym trickiem.
Mały talerz nałożyć na tortillę na patelni, przytrzymać i odwrócić patelnię do góry nogami. Przełożyć na drugą stronę na drugi mały talerz i od góry nałożyć z powrotem patelnię. Obrócić w standardową dla patelni stronę i przypiec.

Można podawać z sosem z białego jogurtu ze szczypiorkiem, lub chili con carne.


