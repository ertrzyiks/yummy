---
title: Kotlety z kurczaka
date: '2019-03-08T20:57:00Z'
required_time: 60min
tags:
 - kurczak
 - polskie
---

Schabowe z kurczaka

<!---- splitter ---->

## Lista zakupów

- filet z kurczaka (~400g+)
- 1-3 jajka
- mąka
- bułka tarta
- sól, pieprz, papryka ostra
- oliwa do smażenia

<!---- splitter ---->

## Przygotowanie

Kurczaka umyć, oczyścić na ile się da bez rozkawałkowania mięsa i pokroić w płaty przypominające z grubsza kotlety o grubości ok 5 mm.

Tak przygotowane mięso delikatnie rozbić tłuczkiem.
Pro tip: na kurczaka do rozbijania nakładać większy worek, aby cała kuchnia i dzierżący tłuczek nie byli ubryzgani mięsem.

Filety posypywać solą, pieprzem i papryką czerwoną wcierając przyprawy w mięso z jednej strony. Następnie układać kolejne filety na nich, aby druga strona odbiła się od kotletów leżących poniżej.

Przygotować 3 miski: z mąką, jajkami i bułką tartą.
Każdy kotlet przechodzi przez wszystkie 3 w podanej kolejności: obtoczyć w mące (żeby jajko nie spłukało przypraw), potem w jajku, a na koniec w bułce tartej dla pysznej choć kalorycznej panierki.

Kotelty smażyć na rozgrzanej oliwie ok. 10 min przynajmniej raz je obracając na drugą stronę.

Podawać z ziemniaczkiem z wody lub ryżem i jakąś surówką.
