---
title: Sos pieczarkowy z ziemniakami
date: '2019-03-05T18:57:00Z'
required_time: 60min
category:
 - obiady
tags:
 - ziemniaki
 - pieczarki
 - wegetariańskie
---

Doskonały z ziemniaczkiem, ryżem lub makaronem.

<!---- splitter ---->

## Lista zakupów

- 400g pieczarek
- 1 średnia cebula
- 6 ziemniaków
- łyżka masła
- sól, pieprz
- opcjonalnie pół pęczka zielonej cebulki
- 100 ml śmietany 18%

<!---- splitter ---->

## Przygotowanie

Ziemniaki obrać, pokroić na kawałki i ugotować do miękkości.

Cebulę (białą) poszatkować na drobne kawałki i zeszklić na oliwie.

Pieczarki obrać, pokroić w drobne kawałki. Wrzucić na patelnię dodając niedużą ilość wody. Od czasu gdy się wstępnie skurczą dusić przez 5 minut, dosypać podsmażoną cebulkę i posypać pieprzem.

Po następnych 5 minutach dodać soli i gotować jeszcze 5 min. Dodać masło i chwilę zagotować. W tym momencie można też dodać pokrojoną na drobne krążki zieloną cebulkę. Jeżeli zostało za dużo wody gotować do częściowego odparowania.

Dodać śmietanę, gotując już jedynie do zacieplenia śmietany i wymieszania składników.

Sos można wymieszać z ziemniakami na patelni, żeby się lepiej połączył.

Danie będzie równie smaczne, a odmienne, gdy zamiast ziemniaków użyjemy ryżu parboiled (2 woreczki) lub makaronu drobne kokardki (ok. 150-200g).
