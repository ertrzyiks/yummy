---
title: Pizza a'la Artur
date: '2018-04-22T11:57:00Z'
required_time: 120min
tags:
 - włoskie
 - drożdżowe
---

Epizzkie danie.

<!---- splitter ---->

## Lista zakupów

### Ciasto

Na 2 pizze:
- 25g drożdży świeżych
- 1 łyżka mleka
- letnia woda przegotowana
- 2,5 szklanki + 1 łyżka mąki pszennej
- 6 łyżek oliwy
- 1 jajko
- sól, cukier, pieprz
- oregano, bazylii

### Dodatki

- koncentrat pomidorowy
- 1 papryka czerwona
- mała puszka kukurydzy
- 2 kulki mozzarelli
- opcjonalnie: pieczarki lub szynka

<!---- splitter ---->

## Przygotowanie

Drożdże w temperaturze pokojowej zalać łyżką mleka, łyżką letniej wody, dodać szczyptę (na końcu noża) soli i cukru oraz łyżkę mąki.
Wymieszać i odstawić pod szmatką na 15 min.

Zmieszać 2,5 szklanki mąki, 1 jajko, 6 łyżek oliwy. Dodać podrośnięte drożdże i ok. 0,5 szklanki letniej wody.
Dodać niecałą płaską łyżeczkę soli, trochę pieprzu, oregana i bazylii.
Ciasto wyrabiać na gładką elastyczną masę przez ok. 15 min. Po tym czasie zostawić do wyrośnięcia na 30 min pod szmatką.
Ciasto możemy też zostawić w lodówce na noc i wykorzystać następnego dnia.

Przygotowanie pieczarek, jeżeli chcemy je dodać:

Pieczarki obrać, pokroić w talarki. Wrzucić na patelnię z odrobiną wody. Gdy zmiękną posypać pieprzem.
Po ok. 10 minutach gotowania, dodać soli i gotować jeszcze ok. 5 min aż do wysmażenia wody.

Ciasto rozwałkować na odpowiedni kształt.

Posmarować koncentratem pomidorowym. Jeżeli dajemy wędlinę lub pieczarki to rozpoczynamy rozkładanie składników właśnie od nich.
Następnie dodać paprykę i niewielką ilość kukurydzy. Na wierzch wyłożyć plasterki mozarelli.

Mamy 2 opcje pieczenia:

- Najpyszniejsza wyjdzie pizza pieczona na kamieniu do pizzy - jest wtedy wyjątkowo zarumieniona i smakuje jak prawdziwa włoska. W tym celu kamień do pizzy wkładamy do zimnego piekarnika i nagrzewamy ok. 30-40 min w temperaturze 250 stopni. Po tym czasie (nie wyjmując kamienia) nakładamy na niego ostrożnie pizzę i pieczemy przez 5-10 min monitorując stan przyrumienienia. Pozostawiamy temperaturę 250 stopni na cały czas pieczenia. Po pieczeniu pizzę wyciągamy na deskę (nie ruszając kamienia), a kamień zostawiamy w piekarniku aż do całkowitego ostygnięcia (ok. 2-3 godziny).

- Jeżeli nie mamy kamienia do pizzy, możemy upiec ją tradycyjnie na blaszce wyłożonej papierem do pieczenia. Wówczas nagrzewamy piec do temperatury 200 stopni i pieczemy pizzę przez ok. 17-20 min.

