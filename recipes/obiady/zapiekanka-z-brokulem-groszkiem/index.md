---
title: Zapiekanka z brokułem i groszkiem
date: '2019-04-25T19:38:00Z'
required_time: 150min
tags:
 - brokuł
 - groszek
 - ziemniaki
 - wegetariańskie
---

Gdy kupimy za dużo ziemniaków

<!---- splitter ---->

## Lista zakupów

- 1.5kg ziemniaków
- 200g groszku zielonego
- czerwona papryka
- brokuł (ok 0.5kg)
- 2 cebule
- 2 ząbki czosnku
- mały kubek śmietany 18%
- 200g sera parmezan (lub żółtego)
- 1 jajko
- 6 łyżek mleka
- masło
- sól, pieprz, papryka ostra, pietruszka
- oliwa

<!---- splitter ---->

## Przygotowanie

Ziemniaki obrać i ugotować w średnich kawałkach do miękkości. Odcedzić i pokroić w plastry.
Brokuł podzielić na różyczki, umyć i podgotować we wrzącej wodzie z solą przez 7 min, żeby zmiękł.
Jeżeli mamy mrożony groszek, zagotować go wg wskazówek na opakowaniu do miękkości.

Paprykę pokroić w paski.

Cebulę i czosnek poszatkować na drobne kawałki i zeszklić na oliwie.

Naczynie żaroodporne polać na spodzie 3 łyżkami oliwy i rozprowadzić ją równomiernie.
Wyłożyć 2/3 ziemniaków na dno. Na wierzch położyć kilka wiórków masła. Można delikatnie skropić kilkoma łyżkami np. wody od gotowania brokuła.
Równomiernie rozsypać groszek i obłożyć paskami papryki. Na to posypać przypraw (pieprz, papryka, pietruszka).

Ułożyć różyczki brokuła i pokryć resztą ziemniaków.
Ponownie dodać kilka wiórków masła.

W miseczce przygotować sos ze startego sera, śmietany, mleka i jajka z dodatkiem przypraw (w tym odrobiny soli). Sosem polać wierzch zapiekanki.

Piekarnik nagrzać do 200 stopni.
Piec przez 30 min.
