---
title: Focaccia z pomidorkami koktajlowymi
date: '2019-05-04T12:14:00Z'
required_time: 150min
tags:
 - włoskie
 - drożdżowe
 - wegetariańskie
---

Świetne na przekąskę bez żadnych dodatków

<!---- splitter ---->

## Lista zakupów

### Ciasto
- 100 ml ciepłego mleka
- 1 łyżeczka cukru
- 28g świeżych drożdży
- 2 łyżeczki soli
- 4 łyżki oliwy
- 350 ml ciepłej wody
- 600g mąki

### Przybranie
- oliwa
- oregano, pieprz, sól
- pomidorki koktajlowe

<!---- splitter ---->

## Przygotowanie

Drożdże pokruszyć do miski, dodać ciepłe mleko i łyżeczkę cukru. Wymieszać i odstawić pod szmatką do wyrośnięcia na 10 min.

Mąkę przesiać, dodać oliwę, sól, wodę, wyrośnięte drożdże, trochę oregano i świeżo mielonego pieprzu. Ugniatać ciasto przez rękami przez 15 min aż stanie się typowo drożdżyście sprężyste.

Odstawić pod szmatką na 1.5 godziny w ciepłe miejsce. Po tym czasie ciasto powinno podwoić swoją objętość.

Ciasto zagnieść i rozłożyć do wyłożonej papierem do pieczenia blachy.
Możliwe, że potrzebne będą 2 foremki.
Zrobić okrągłe zagłębienia na całym cieście i całość posmarować dobrze oliwą.
W zagłębienia włożyć połówki pomidorków koktajlowych.
Ciasto oprószyć solą i świeżo mielonym pieprzem.

Odstawić na jeszcze pół godziny do podrośnięcia.

Piekarnik nagrzać do 200 stopni.
Focaccię piec przez ok. 30 min tak, aby wierzch się ładnie zarumienił.
